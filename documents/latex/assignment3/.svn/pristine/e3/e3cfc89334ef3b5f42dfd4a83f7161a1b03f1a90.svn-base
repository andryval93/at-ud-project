\subsection{Indici di sintesi: posizione e dispersione}
Gli indici di sintesi sono utili per descrivere dati numerici, in particolare ne prenderemo in considerazione due:
\begin{itemize}
	\item \textbf{Indici di posizione:} rappresentano misure di centralità, ovvero sono utili per individuare attorno a quali valori è centrato l’insieme dei dati,in particolare utilizzeremo media, mediana, moda e quartili.
	\item \textbf{Indici di dispersione:} servono per quantificare la dispersione dei dati, in particolare utilizzeremo varianza, deviazione standard e coefficiente di variazione.
\end{itemize}

\subsubsection{Indice di posizione}
Definiamo di seguito con maggiore dettaglio gli indici di posizione prima introdotti.\\\\
\textbf{\large Media e mediana campionaria}\\
Supponiamo di avere un insieme $x_{1}, x_{2}, ..., x_{n}$ di n valori statistici detto campione o ampiezza di numerosità n. La media campionaria è la media artimetica di questi valori e si denota con $\bar x $:\\

\[\bar x = \dfrac{1}{n} \sum\limits_{i=1}^n x_{i} \]
Prendiamo l’intervallo di ampiezza n considerato in precedenza ed ordiniamolo dal minore al maggiore. Se n è dispari si definisce mediana campionaria il valore in posizione $  \dfrac{(n + 1)}{2} $ mentre se n è pari la mediana campionaria è invece definita come la media aritmetica dei valori che occupano le posizioni  $\dfrac{n}{2} $ e $(\dfrac{n}{2} +1) $
Questa definizione della mediana campionaria assicura che lo stesso numero dei valori cada sia a sinistra che a destra della mediana stessa.\\\\
La media e la mediana sono due statistiche utili per descrivere misure di centralità dei dati, presentano però delle differenze e vanno usate opportunamente a seconda dei casi. La media campionaria, infatti, utilizza tutti i
dati ed è influenzata in maniera sensibile da valori molto alti o bassi mentre la mediana dipende solo da uno o due valori centrali senza risentire dei dati che si trovano agli estremi. Inoltre, l’uso della mediana presenta lo svantaggio di dover riordinare i dati, il che non è richiesto nella media ma è da preferire a quest’ultima quando si desidera eliminare gli effetti di valori
estremi molto diversi tra di loro.\\\\
\textbf{\large Moda campionaria}\\
La moda campionaria di un insieme di dati, se esiste, è il valore a cui corrisponde la massima frequenza. Se esistono più valori con frequenza massima ciascuno di essi è detto valore modale.\\
La moda campionaria è maggiormente utilizzata quando si trattano dati di tipo qualitativo per i quali non è possibile calcolare media e mediana. La moda campionaria può non essere utile quando i dati sono numerosi e per la maggior parte diversi tra di loro; in tali casi la moda può non esistere o essere lontana dal centro dell’insieme dei dati.\\\\
\textbf{\large Quartili}\\
Si definiscono quartili e si indicano con Q1, Q2 e Q3, i tre valori che dividono l'insieme dei dati ordinati in quattro parti uguali:  
\begin{itemize}
	\item \textbf{Q1} è il minimo valore osservato tale che almeno il 25\% (1/4) dei dati è minore o uguale a questo;
	\item \textbf{Q2} è il minimo valore osservato tale che almeno il 50\% (1/2) dei dati è minore o uguale a questo e coincide con la mediana;
	\item \textbf{Q3} è il minimo valore osservato tale che almeno il 75\% (3/4) dei dati è minore o uguale a questo;
\end{itemize}
\subsubsection{Calcolo degli indici di posizione con R}
In R è possibile calcolare tutti gli indici di posizione (tranne la moda)
utilizzando la funzione \textit{summary()}.\\
Per fare ciò è stato eseguito il seguente codice:
\begin{lstlisting}
	> indicePosizione<-summary(matriceAnalisi)
\end{lstlisting}
Con il seguente risultato:
\begin{figure}[H]
	\centering
	\includegraphics[width=17truecm]{Figure/indicePosizione.png}
\\\end{figure}
Confrontando la media campionaria e la mediana campionaria è possibile conoscere la forma della distribuzione. Infatti, se queste misure sono uguali la distribuzione di frequenza è simmetrica; se la media campionaria è sensibilmente maggiore della mediana campionaria la distribuzione è più sbilanciata verso destra, se accade il contrario è sbilanciata verso sinistra.
\subsubsection{Indici di dispersione}
Per quanto utili, gli indici di posizione purtroppo non tengono conto della variabilità esistente tra i dati. Infatti esistono distribuzioni di frequenza che, pur avendo la stessa media campionaria, sono molto diverse tra loro.\\
Per sopperire a tale mancanza consideriano una seconda categoria d’indici di sintesi ovvero gli indici di dispersione, che misurano la dispersione dei dati intorno alla media.\\\\
\textbf{\large Varianza campionaria}\\
Dato un insieme di dati numerici $x_{1}, x_{2}, ..., x_{n}$ si definisce varianza campionaria, e si denota con $s^{2}$, la quantità:
\[s^{2} =  \dfrac{1}{n-1} \sum\limits_{i=1}^n (x_{i}-\bar x)^{2} \]
dove $\bar x$ denota la media campionaria dei dati.
In R è possibile calcolare la varianza camponaria di un vettore numerico v attraverso il comando \textit{var(v)}.\\
Si noti che la varianza campionaria è una stima della varianza, più è grande e più i dati si discostano dalla media.\\\\
\textbf{\large Deviazione standard campionaria}\\
Si definisce deviazione standard campionaria la radice quadrata della varianza campionaria, ovvero:
\[s =  \sqrt{\dfrac{1}{n-1} \sum\limits_{i=1}^n (x_{i}-\bar x)^{2}} \]
In R è possibile calcolare la deviazione standard di un vettore numero v attraverso il comando \textit{sd(v)}.\\\\
\textbf{\large Coefficiente di variazione}\\
Il coefficiente di variazione è utile per calcolare variazioni esistenti tra diversi campioni dei dati.
Dato un insieme di dati numerici $x_{1}, x_{2}, ..., x_{n}$ si definisce coefficiente di variazione il rapporto tra la deviazione standard campionaria ed il modulo della media campionaria, ovvero:
\[CV = \dfrac{s}{|x|}\]
In R non esiste una funzione specifica per il calcolo del coefficiente di variazione, ma può essere facilmente definita nel seguente modo:\\
\begin{lstlisting}
	> cv <- function(x){ sd(x) / abs(mean(x))}
\end{lstlisting}
Utilizzeremo di seguito questa nuova funzione cv per il calcolo del coefficiente di variazione.
\subsubsection{Calcolo degli indici di dispersione con R}
di seguito sono stati calcolati tutti gli indici di dispersione relativi ad ogni rifiuto e per ognuno di questo è stato creato un vettore.\\
Di seguito viene riportato il codice utilizzato per effettuare questi calcoli:
\begin{lstlisting}

	#creo il vettore delle varianze
	> vettoreVarianza<-c()
	> for(i in 1:7)
	>	vettoreVarianza[i]<-var(matriceAnalisi[,i])
	
	#creo il vettore della deviazione standard 
	> vettoreDS<-c()
	> for(i in 1:7)
	>	vettoreDS[i]<-sd(matriceAnalisi[,i])
	
	#creo il vettore dei coefficienti di variazione
	> vettoreCV<-c()
	> for(i in 1:7)
	>	vettoreCV[i]<-cv(matriceAnalisi[,i])
															.
\end{lstlisting}	
I dati raccolti, insieme alla media, sono stati inseriti all'interno di una matrice. 
\begin{lstlisting}
	> matriceIndiceDispersione<-matrix(c(vettoreMedia, vettoreVarianza, vettoreDS,
    	   vettoreCV), nrow=7,ncol=4,byrow=FALSE)
	> labelIndici <- c("        Media", "            Varianza", "    Deviazione Standard", "   Coefficiente di variazione")
	> colnames(matriceIndiceDispersione)<-labelIndici
	> rownames(matriceIndiceDispersione)<-labelRifiuti2[1:7]
\end{lstlisting}
Con il seguente risultato:
\begin{figure}[H]
	\centering
	\includegraphics[width=16.5truecm]{Figure/matriceDispersione.png}
\\\end{figure}
\subsubsection{Boxplot}
Il boxplot è utile per rappresentare graficamente le informazioni ottenute
grazie agli indici descrittivi, consiste nel disegno di una scatola i cui estremi sono Q1 e Q3, tagliata da una linea orizzontale in corrispondenza di Q2 (ossia della mediana). Dalla scatola, inoltre, escono due segmenti che terminano in corrispondenza dei valori minimo e massimo ed è possibile anche verificare l’eventuale presenza di outlier, ovvero di valori che si discostano notevolmente dalla media e che sono rappresentati da piccoli cerchi.\\
Di seguito viene riportato il codice R utilizzato per costruire il boxplox, i valori degli outlier sono stati individuati salvando l’output del comando boxplot in una variabile, esaminandolo e trovando le corrispettive regioni.
\begin{lstlisting}
	> indiciDescrittivi <- boxplot(matriceAnalisi[,1:7],main="Boxplot",
	   ylab="Numero",xlab="Frequenza",col=rainbow(7,s=0.9))
\end{lstlisting}
Di seguito eseguendo il comando 
\begin{lstlisting}
	> indiciDescrittivi$out
\end{lstlisting}
è possibile poter vedere i valori degli outlier che sono stati confrontanti con i dati in nostro possesso.\\
\begin{figure}[H]
	\centering
	\includegraphics[width=16.5truecm]{Figure/controlloIndici.png}
\newline\end{figure}
Una volta identificati gli outlier, sono state aggiunte le label con le corrispettive regioni all'interno del nostro grafico, utilizzando i seguenti comandi:
\begin{lstlisting}
	> text(5, 16.0,labels="Provincia Autonoma Bolzano")
	> text(5,10,labels="Provincia Autonoma Trento")
	> text(7,65,labels="Valle D'Aosta")
\end{lstlisting}
Il risultato finale è il seguente:
\begin{figure}[H]
	\centering
	\includegraphics[width=16.5truecm]{Figure/boxplot.png}
\\\end{figure}
Come si può notare dal boxplot per quanto riguarda la raccolta selettiva i valori della Provincia Autonoma Del Trento e della Provincia Autonoma Di Bolzano si discostano dalla media, mentre per altri tipi di rifiuti sono i valori della Valle D'Aosta che si discostano dalla media. Ciò sta a significare che per la raccolta selettiva, le Province Autonome del Trento e di Bolzano, differenziano una quantità significativa in più rispetto alla media, mentre per altri tipi di rifiuto è la Valle D'Aosta.

\subsection{Correlazioni tra le variabili}
Spesso nelle indagini statistiche si osservano più variabili quantitative per uno stesso gruppo d’individui ed in tal caso è necessario vedere se esiste una correlazione tra esse.
Date due variabili X e Y per verificare se esiste una dipendenza si può disegnare il diagramma di dispersione o scatterplot: si pongono in ascissa i dati relativi ad una delle due variabili (variabile indipendente) e in ordinata quelli relativi all’altra variabile (variabile dipendente).\\
Lo scatterplot serve ad evidenziare se i punti sono sparsi senza apparente
regolarità oppure se ne esiste una (ossia le variabili sono connesse mediante una relazione lineare, quadratica, etc).
Per ottenere una misura quantitiva della correlazione si possono inoltre
usare:
\begin{itemize}
	\item Covarianza campionaria;
	\item Coefficiente di correlazione campionario.
\end{itemize}

\subsubsection{Covarianza campionaria}
Per ottenere una misura quantitativa della correlazione tra le variabili si considera la covarianza campionaria.
Assegnato un campione bivariato $(x_{i}, y_{i})$ per $i = 1, 2, ..., n $ di una variabile quantitativa bidimensionale (X, Y), siano x e y rispettivamente le medie campionarie di $x_{1}, x_{2}, ..., x_{n}$ e $y_{1}, y_{2}, ..., y_{n}$.
La covarianza campionaria tra le due variabili X e Y è così definita:
\[C_{xy} =  \sqrt{\dfrac{1}{n-1} \sum\limits_{i=1}^n (x_{i}-\bar x)(y_{i}-\bar y)} \]
La covarianza campionaria può avere segno positivo, negativo o nullo:
\begin{itemize}
	\item Se $C_{xy} > 0$ si dice che le variabili sono correlate positivamente;
	\item Se $C_{xy} < 0$ si dice che le variabili sono correlate negativamente;
	\item Se $C_{xy} = 0$ si dice che le variabili sono non correlate.
\end{itemize}
In R la covarianza campionaria è calcolata attraverso il comando cov().
\begin{figure}[H]
	\centering
	\includegraphics[width=16.5truecm]{Figure/covarianza.png}
\\\end{figure}
Come si può notare, le variabili dei rifiuti, sono tutte correlate positivamente.
\subsubsection{Coefficiente di correlazione campionario}
Date due variabili X e Y, il coefficiente di correlazione tra le due variabili è definito come:
\[ r_{xy} = \dfrac{C_{xy}} {s_{x}s_{y}} \]
Ovvero è il rapporto tra la covarianza di X e Y e il prodotto della deviazione standard di X indicata con $s_{x}$ e la deviazione standard di Y indicata con  $s_{y}$.
Il coefficiente di correlazione campionario ha lo stesso segno della covarianza campionaria e può positivo, negativo o nullo:
\begin{itemize}
	\item Se $r_{xy} > 0$ si dice che le variabili sono correlate positivamente;
	\item Se $r_{xy} < 0$ si dice che le variabili sono correlate negativamente;
	\item Se $r_{xy} = 0$ si dice che le variabili non sono correlate.
\end{itemize}
A differenza della covarianza campionaria però il suo valore è compreso
nell'intervallo [-1, 1].\\
In R può essere calcolato attraverso il comando cor().
\begin{figure}[H]
	\centering
	\includegraphics[width=16.5truecm]{Figure/coefficienteCorrelazione.png}
\\\end{figure}
Come si può notare, le variabili dei rifiuti, sono tutte correlate positivamente. Le due correlazioni maggiori sono tra carta/cartone e verde/organico/legno.

\subsubsection{Scatterplot}
Di seguito viene riportato il diagramma scatterplot dei due indicatori che
presentano il coefficiente di correlazione più alto, carta/cartone e verde/organico/legno, per evidenziare la relazione lineare tra i dati.
Il codice R utilizzato è il seguente:
\begin{lstlisting}
	#scatterplot carta/cartone e verde/organico/legno
	> plot(matriceAnalisi[,1], matriceAnalisi[,6], xlab="carta e cartone",
	   ylab ="verde organici e legno")
	> abline(lm(matriceAnalisi[,6]~matriceAnalisi[,1]), col="gray")
\end{lstlisting}
Con il seguente risultato
\begin{figure}[H]
	\centering
	\includegraphics[width=16.5truecm]{Figure/scatterplot.png}
	\\\end{figure}